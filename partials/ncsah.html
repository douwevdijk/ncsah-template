<div class="col-md-11"><div>    <h1>        Neo Classical School for the Art of Horsemanship    </h1></div><div>    <p><strong><i>"Waar kunst en welzijn samen gaan!"</i></strong>    </p></div><div>    <p>        Het doel van de NCSAH is kennis, kunde en inzichten verspreiden in de paardenwereld zodat er op een gezonde en? begripvolle wijze getraind en les        gegeven kan worden, waarbij het fysieke en mentale welzijn van het paard in de training en paardenhouderij centraal staat. De NCSAH doet dit door        middel van een professionele opleiding voor trainers en instructeurs.    </p></div><div>    <p>        Het leren begrijpen van het paard, zijn bewegingen, zijn psyche, zijn gezondheid en de samenwerking tussen ruiter en paard staat centraal. De Klassieke        rijkunst, biomechanica en functionele anatomie vormen daarbij het uitgangspunt.    </p></div><div>    <p>        Door instructeurs op te leiden en te voorzien van kennis die eenduidig is en eeuwen lang ontwikkeld is, kan er voorkomen worden dat er zoveel mis gaat        bij het trainen van paarden en instrueren van mensen. Steeds vaker zijn paarden de dupe van onwetendheid.    </p></div><div>    <p>        Zowel bij jonge paarden als bij jonge mensen is het belangrijk dat het vanaf het begin af aan goed gaat. De eerste ervaring is onuitwisbaar en heeft        grote invloed op de toekomst. Het is dus erg belangrijk dat de eerste ervaring positief is!    </p></div><div>    <p>        Uit onze ervaring blijkt, dat veel jonge paarden in de eerste fase van hun training al getraumatiseerd raken door onwetendheid, onkunde, onbegrip en        ongeduld.    </p></div><div></div><div>    <p>        De instructeurs worden opgeleid in het herkennen van fysieke problemen bij het paard en eventueel de ruiter. Zij leren hoe hier mee om te gaan en welke        specialisten ingeschakeld moeten worden om het probleem op te lossen.    </p></div><div>    <p>        Ze hebben de kennis om een paard op te leiden volgens een verantwoord trainingsplan en door de vele studie aan anatomie, biomechanica en zitlessen        kunnen zij ruiter en paard in harmonie leren bewegen.    </p></div><div>    <p>        De NCSAH heeft instructeurs in verschillende levels:    </p></div><ul>	<li>Basic Trainers</li>    <li>School Trainers</li>	<li>High School trainers</li>	<li>Master Trainers</li></ul>    <p>        Daarnaast zijn er instructeurs met het certificaat:    </p><ul>	<li>Instructeur "Werk aan de hand"</li>    <li>Instructeur "Werk aan de lange teugel"</li></ul>    <p>        Op de website <a href="http://NCSAH.nl" target="_blank">NCSAH.nl</a> staan alle erkende instructeurs vermeld.    </p></div></div>